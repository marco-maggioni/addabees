**Aglio Orsino** erba comune del sottobosco, spesso si presenta con dei cespugli bassi e fitti che generano un intenso e pungente odore di aglio. L'infiorescenza è detta \"ad ombrello\" e genera gruppi di piccoli fiori bianchi. Il periodo della fioritura va da aprile a giugno.

**Biancospino** si presenta come un cespuglio che può raggiungere dimensioni anche importanti. L'infiorescenza si presenta nei mesi primaverili e de costituita da una moltitudine di piccoli fiori bianchi che ricoprono l\'intera pianta come un soffice mantello.

**Caco** Pianta da frutto spesso presente nei giardini delle abitazioni. La sua fioritura non è molto appariscente e spesso passa inosservata. Le api ne sono invece attratte in quanto fonte sia di nettare che di polline.

**Camomilla selvatica** per via del suo fiore giallo con petali bianchi ricorda molto le margherite. Si tratta di un arbusto estivo spontaneo di altezza inferiore al metro dal quale spiccano svariati boccioli da cui poi i fiori. Seppur selvatica, il suo profumo ricorda esattamente la comune camomilla che si può acquistare in commercio.

**Castagno** la fioritura avviene fra la fine del mese di maggio e la metà del mese di giugno. Su ciascuna pianta sono presenti sia fiori maschili che fiori femminili. I fiori si presentano come protuberanze di 5 - 15 centimetri che spuntano fra le foglie ed hanno un colore biancastro.

**Girasole** pianta annuale di coltivazione comune che può raggiungere e superare i 2 metri di altezza. Viene coltivato principalmente come foraggio per animali e per ottenerne l\'olio. Quello che comunemente viene difinito il fiore di girasole in realtà ne è l'infiorescenza. Questa si presenta come un disco contornato da petali nel quale sono presenti migliaia di minuscoli fiori.

**Lavanda** arbusto caratterizzato da un forte aroma che si trova facilmente in aiuole e giardini. Assume spesso la forma di cespuglio di larghezza variabile. La fioritura avviene in estate e perdura per gran parte della stagione. L'infiorescenza si sviluppa su più steli sui quali sono presenti grappoli di fiori. Ne deriva un miele pregiato molto delicato. Tipico della provenza e delle regioni mediterranee. 

**Menta** arbusto le cui foglie sono utilizzate sia in cucina, per la preparazione di piatti sia dolci che salati, sia per la preparazione di alcolici e liquori. Le vengono attribuite proprietà digestive ed antisettiche. Generalmente non supera i 120 centimetri di altezza ed il suo fiore sboccia al culmine di uno stelo sul quale si sviluppa l'infiorescenza. [link a Wikipedia](https://it.wikipedia.org/wiki/Mentha)

**Palma "Trachycarpus fortunei"** conosciuta anche come palma cinese, ha origini asiatiche. Viene frequentemente coltivata in italia come pianta ornamentale in quanto resistente alle basse temperature invernali. La fioritura avviene in primavera e si presenta con una o più ramificazioni di colore giallo su cui si annidano grappoli di fiori con un diametro di 2 - 3 millimetri.

**Papavero** pianta spontanea che in passato cresceva nei campi (classica l'immagine dei papaveri che spuntano nei campi di grano) ma anche ai bordi delle strade. Oggi viene considerata infestante e per questo combattuta con diserbanti. Le vengono riconosciute proprietà sedative, sopratutto nei petali e nei suoi semi. Viene visitata dalle api attratte dal suo polline di colore nero. 

**Robinia pseudoacacia - Acacia** comunemente anche chiamata \"robinia\", fiorisce fra la fine di aprile e l'inizio del mese di maggio. Il fiore appare come un grappolo di petali di colore bianco crema. La fioritura è caratterizzata dalla presenza di un odore piacevole e dolciastro molto intenso.

**Rovo selvativo** cespugli di rovo sono comuni in tutte le aree del territorio in cui la natura è lasciata a se stessa. Viene spesso considerato infestante anche per via delle sue dolorose spine. Il nettare dei suoi fiori, bianchi o rosa, è però molto apprezzato dalle api. Dopo la fioritura, che va da maggio a giugno, è possibile raccoglierne i frutti, delle bacche di colore nerastro, chiamati more.  

**Rosmarino** pianta aromatica comunemente presente in orti e giardini, si presenta come un cespuglio ramificato con foglie sottili ed appuntite, quasi aghiformi. La fioritura avviene ad intermittenza fra marzo ed ottobre ed i fiori si presentano a piccoli grappoli di colore bluasto/violaceo.

**Tarassaco** erba frequentemente presente nei prati della valle dell\'adda. Conosciuta sin dai tempi antichi come pianta officinale, oggi viene chiamata con svariati appellativi tra i quali \"dente di Leone\" o \"soffione\". Il fiore che ne deriva si sviluppa al culmine di uno stelo lungo dai 5 ai 20 centimetri. Ha un diametro di qualche centimetro ed è di un caratteristico colore giallo. La fioritura avviene dopo l\'inverno, quando la temperatura rigida lascia il posto a giornate primaverili più miti. 

**Trifoglio** erba diffusa nei prati e nei giardini. Le due specie più diffuse sono il trifoglio rosso ed il trifoglio bianco che devono il loro nome al colore dell'infiorescenza.
